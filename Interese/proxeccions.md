# Proxeccións
Pódese proxectar un espazo de dimensión N nun subespazo de dimensión inferior.

Deste xeito, consíguese unha maior claridade visual. O custe é perder parte da información.

Unha proxección axeitada para unha determinada situación debe tentar presentar os obxectos e relacións de interese, ocultando os que non sexan relevantes para o caso considerado.

Os seguintes son algúns exemplos de proxeccións euclideanas e minkowskianas, tentando amosar similitudes e diferenzas.

## [Proxección euclídea](https://sites.google.com/site/proxeccionconformeespazotempo/1-proxeccion-conforme/1_a_prox-conf_euclidea-polar)

A proxección presentada corresponde coa proxección conforme polar dunha superficie esférica (como a da superficie terrestre) sobre un plano, de xeito que se conserven os ángulos. 
Se o consideramos como unha proxección do espazo euclídeo 3D sobre un plano, teríamos o equivalente a unha carta astronómica na que cada estrela (e con ela todos os puntos situados entre ela e a Terra, é dicir, unha liña recta) está representada mediante un punto. 
Do mesmo xeito, unha liña representa unha superficie (as superficies planas proxéctanse en circunferencias).

![Proxección Conforme Polar Euclídea](https://github.com/probaxeoxebra/probaMinkoski/blob/master/Interese/Images/ConformeEucl.JPG "Dereita: Esfera Unitaria, Esquerda: Plano Proxectante")
## [Proxección de Minkowski](https://sites.google.com/site/proxeccionconformeespazotempo/1-proxeccion-conforme/1h_prox-hiperb) 

A proxección presentada corresponde coa proxección conforme polar dunha superficie hiperbólica de revolución (como a da xeometría do Big Bang) sobre un plano, de xeito que se conserven os ángulos. 
Se o consideramos como unha proxección do espazotempo (2,1)D sobre un plano, teríamos o equivalente ao "Disco de Poincaré do Big Bang" na que cada galaxia do Universo en expansión (e con ela todos os puntos situados entre ela e a Terra, é dicir, unha liña recta) está representada mediante un punto. 
Do mesmo xeito, unha liña representa unha superficie (as superficies planas proxéctanse en curvas cónicas).

![Proxección Conforme Polar de Minkowski](https://github.com/probaxeoxebra/probaMinkoski/blob/master/Interese/Images/Poincare.JPG "Dereita: Hiperboloide Unitario, Esquerda: Proxección (Disco de Poincaré)")

## [Comparativa das proxeccións anteriores](https://sites.google.com/site/proxeccionconformeespazotempo/1-proxeccion-conforme/1d-p_pol-eh) 

Preséntase o proceso constrututivo da proxección de determinados bivectores (planos no espazo de orixen) comparando en paralelo os casos euclídeo e seucoeuclídeo.
Inclúese tamén unha superposición dos distintos tipos de proxeccións para un mesmo bivector.
![Proxeccións de Bivectores](https://github.com/probaxeoxebra/probaMinkoski/blob/master/Interese/Images/Bivects_EuclMink.JPG "Esquerda: Proxección Euclídea, Dereita: Proxeccións de Minkowski")

## [Minkowski: Proxección de Bivectores](https://sites.google.com/site/proxeccionconformeespazotempo/2-bivector-inclinado/2e_biv_hip/2c_biv-incl_hip-pol) 

Neste caso, consideramos tan só a proxección de bivectores, variando a inclinación (boost) dos mesmos de xeito gradual.
Inclúese tamén a representación dunhas superficies cónicas auxiliares para realizar ditas proxeccións.
![Boost Gradual](https://github.com/probaxeoxebra/probaMinkoski/blob/master/Interese/Images/BoostGradual_ConosAuxs.JPG "Esquerda: Conos Auxiliares, Dereita: Proxeccións de Bivectores")

